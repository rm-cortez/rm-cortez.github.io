geef ik het terug
Dit voorjaar voelt jouw lente ook als lente voor mij
Laatst scheen de zon in maart al en het maakte me blij
Dan word ik wat weemoedig, want ik weet dat niks blijft
Zolang het er nog is, blijf ik graag moeiteloos drijven
Soms sprong ik in het water en dan zwom ik heel ver
Zolang ik kopje onder bleef was stilte niet erg
Dat deed ik tot m'n longen naar me schreeuwden om lucht
M'n lichaam geeft me leven en soms geef ik het terug

Soms geef ik het terug
Soms geef ik mij zonlicht
Soms geef ik mij water
Soms geef ik lucht
Maar eens per seizoen
Dan moet ik mij laten

Schenk me de droogte
Ik heb dat nodig
Zonder de dorst ben ik overbodig
Soms wil ik rust
Dan geef ik wat terug
Dan geef ik wat terug

Gister trof de regen mij in Amsterdam-West
Ik stapte uit de tram en dacht aan iets dat me kwetste
Ik vroeg je om wat vriendschap en ik meende het echt
Maar blijkbaar duw ik alles wat ik aantrek weer weg

Soms duw ik het weg
Soms geef ik het zonlicht
Soms geef ik het water
Soms wil ik hechten
Maar eens per seizoen
Dan moet je mij laten

Schenk me de droogte
Ik heb dat nodig
Zonder de dorst ben ik overbodig
Soms wil ik rust
Dan geef ik wat terug
Dan geef ik wat terug

Aan mij, aan ons
Tot we samen zijn
Ik hoop dat het blijft
Dat ik drijf zolang we samen zijn
Wat terug aan mij, aan ons
Tot we samen zijn
Ik hoop dat het blijft
Dat ik drijf zolang we samen zijn
