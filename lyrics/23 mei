We hadden samen moeten huilen
We hadden samen voor de storm van het leven moeten schuilen
We moesten onze ouders bij een god in willen ruilen
En misschien deelden we daarna de spijt
We hadden samen moeten proosten
We hadden samen moeten vechten en elkaar dan moeten troosten
Ik had moeten twijfelen aan de vrienden die je koos en
Jij aan die van mij
Waar ben jij?
Ik heb telkens het vermoeden dat ik misgrijp
Naar een leven dat ik nooit meer terugkrijg
drieëntwintig
23 mei is steeds meer van ons allebei
Waar ben jij?
Ik heb telkens het gevoel dat er iets mist in mij
En dat iets zich heeft vergist in mij
drieëntwintig
23 mei is steeds meer van ons allebei
We hadden samen moeten spelen
We hadden ons op zondagmiddag vrolijk dood moeten vervelen
Nu ben jij dood, heb ik het leven
We hadden lief en leed, en hoop en vrees in vrede moeten delen
Jij was lief, maar leed en ik kan het het leven niet vergeven
Ik heb dromen, ben ongelukkig soms
Soms mislukt of lukt het, soms leef ik veel te vluchtig
Soms wil ik dan even terug naar de eenvoud van het kind zijn
Die jou nooit is gegund
Omdat ziekte het vaak op de allerbesten heeft gemunt
Waar ben jij?
Ik heb telkens het vermoeden dat ik misgrijp
Naar een leven dat ik nooit meer terugkrijg
drieëntwintig
23 mei is steeds meer van ons allebei
Waar ben jij?
Ik heb telkens het gevoel dat er iets mist in mij
En dat iets zich heeft vergist in mij
drieëntwintig
23 mei is steeds meer van ons allebei
Het regent
Ik ben binnen
Het is goed zo
Ik begin me te beseffen dat we winnen
Alleen als we niet verdringen
Dat het kut is en oneerlijk
Maar het leven is ook heerlijk
Dus ik dank het voor zijn hardheid als het me soms iets te veel is